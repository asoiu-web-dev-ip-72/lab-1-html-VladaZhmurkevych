<!DOCTYPE html>
<html>
<head>
	<title></title>
</head>
<body>
<style>
   ul  {
    margin: 0; 
    padding: 10px; 
    color: white;
    font-size: 20px;
   }
   ul li {
   	text-decoration: none;
    display: inline; 
    margin-right: 20px; 
    padding: 0px; 
    color: white;
   }
  </style>
 </head>
 <body>
 	<div style="background-color: black">
  <ul >
  	<li><a href="source1.html" style="color: white; text-decoration:none" >Головна</a></li>
   <li><a href="source2.html" style="color: white; text-decoration:none" >Автор</a></li>
   <li><a href="source3.html" style="color: white; text-decoration:none">Анотація</a></li>
   <li><a href="source4.html" style="color: white; text-decoration:none">Фільм</a></li>
   <li><a href="source5.html" style="color: white; text-decoration:none">Сюжет</a></li>
   </div>
   <h1>«Крадійка книжок»: про Слова, з яких складається Життя</h1>
   <img src="E:\Навчання\2 курс\Основи клієнтської розробки\Лабораторна №1\images\book_an.jpg">
<h3>Анотація</h3>
<p>Роман «Крадійка книжок» розповідає про життя дівчинки під час війни. Автор книги, австралійський письменник Маркус Зузак, не загострює увагу читачів на тому, що це якась особлива героїня, навпаки, Лізель Мемінгер – звичайна сирота. Змушена вперше познайомитися зі Смертю, вона втрачає рідну матір назавжди, але й знаходить нову родину – грубу «жінку-шафу» Розу та чоловіка зі срібними очима Ганса. Із «Крадійкою книжок» так чи інашке задумуєшся про відносини у власному домі та переосмислюєш значення вислову «батьківська любов».

Звичайно, автор роману маніпулює жалістю, проте оригінальний спосіб оповіді певною мірою нівелює це враження. Історія героїв з вкрапленнями коментарів автора та Смерті, з невеликими «спойлерами», якими Зузак немов дражнить читачів, то забігаючи зі смертями персонажів зовсім наперед, то знову згадуючи про події в останню мить. Тим не менш, ще з перших сторінок Зузак змушує читачів перейнятися до Лізель певними почуттями. Спочатку це лише жалість. Та згодом, дізнаючись про різні подіїї й обставини життя дівчини, як от про стосунки з татом Хансом чи знайомство з розбишакою Руді, Лізель постає вже більш сміливою та кумедною дівчиною, силі духу якої кожен може інколи позаздрити.</p>
<img src="E:\Навчання\2 курс\Основи клієнтської розробки\Лабораторна №1\nazi.jpg">
<p>А на периферії всього цього – нацистська Німеччина. Та сама, що у багатьох інших книгах описана, як кровожерна та жахлива країна з такими ж жителями. Однак, читаючи саме цей твір, де усі події розгортаються в Німеччині часів Другої світової, читач довідується, що німці також страждали від війни.

Ще однією з особливостей книги є її оповідач. Історію крадійки книг нам розповідає сама Смерть. Проте автор показує, що додаток «сама» тут просто недоречний. Смерть у творі не є чимось особливим, він немов переконує читачів, що він і не «забирає» життя, він – лише слуга війни, лише інструмент, хоч і найвідданіший… І саме тому тільки Смерть може повною мірою оцінити людину. Її красу, потворство, і в той же час «здоровий глузд, якого людині вистачає хоча б померти». Неабияк переосмислюється роль смерті, сенс існування кожної особистості в цілому та окремо.

Та майстерність Зузака, як на мене, полягає в іншому. Література – це мистецтво слова. І Маркус Зузак ним володіє. Його неперевершені описи, порівняння, фантазійність, що межує з чарівною «дитячою». «Небо кольору темного шоколаду», «картонні хмари», «у повітрі розбризкується крик»… Так, спершу здається, що ці речі просто несумісні. Але автор змушує повірити у ці описи, і вони ніби живі, квітнуть фарбами в уяві читача.</p>
</body>
</html>